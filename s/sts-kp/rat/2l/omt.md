---
layout: document
title: OMT • 2. letnik • Računalniški Tehnik • STŠ Koper
---

# Oprema za Multimedijsko Tehniko

## Predstavitev Informacij z Gibljivo Sliko

 + Informacije z gibljivo sliko najpogosteje predstavimo:
   + z videom (snemanje, urejanje in predvajanje gibljivih slik v obliki, primerni za prikazovanje tudi na TV),
   + z animacijo (navidezno oživljanje lutk, predmetov ali risanih figur z njihovim premikanjem),
   + z navidezno resničnistjo (z računalniki izdelamo okolje, ki uporabniku vzbudi občutek prave realnosti).
   
<br><br>

## Video

 + **_video = vidim (lat.)_**
 
 + Zajema vse, kar se navezuje na nastajanje, urejanje, shranjevanje in prikazovanje elektronsko zapisanih video podatkov.
 
 + Temelji na kinematografiji (kinema = gibanje, graphein = zapis), slednja pa temelji na mnogih izumih s področja fotografije, projiciranja slik in njihovega zapisovanja na različne medije.
 
 + Prvi resnejši odmik od statičnega prikazovanja slik predstavlja Plateaujeva iznajdba phenakitoscope iz leta 1832.
 
 + Začetna hitrost prikazovanja slik na filmskem traki, ki je bila 16 sličic na sekundo, se je kmalu izkazala kot nezadostna za tekoči prikaz gibanja.
 
 + V Evropi so jo nadomestili s hitrostjo 25 slik na sekundo (= polovica frekvence javnega električnega omrežja, ki znaša 50Hz), v Ameriki pa s 30 slik na sekundo (kjer je frekvenca javnega omrežja 60Hz).
 
 + Z iznajdbo televizije pa so morali zagotoviti potrebno frekvenčno razliko med video in avdio podatki - slednjo so zagotovili z zaokrožitvijo na 29.97 slik na sekundo.
 
<br><br>

## Televizija

 + Začetna ideja televizije, kot jo poznamo danes, sega v začetek 20 stoletja, ko so predlagali, da bi Roentgensko cev uporabili tudi za prenačanje slike na daljavo. Slednje je zaradi varnosti nadomestila **_katodna cev_**.
 
 + Televizijsko predvajanje sloni torej na lasntnostih katodne cavi = steklena cev, ki je podobna žarnici in iz katere je izsesan zrak.
 
 + V vratu katodne cevi je t.i. **_elektonski top_** (izvor curka elektronov) od katerega potujejo elektroni skozi notranjost cevi do prednjega dela, ki je oblikovan v obliki pravokotnega zaslona. Notranja stena zaslona je prevlečena s fluorescenčno plastjo.
 
 + Ko elektroni udarijo ob zaslon se del njihove kinetične energije na fluorescenčni plasti spremeni v svetlobo. Ta del zasveti in nato počasi ugasne. Če elektronski curek premikamo po zaslonu, se temu ustrezno premika tudi osvetljenost posameznih točk.
 
 + Elektronski snop začne svojo pot levo zgoraj, nadaljuje proti desni - do roba, kjer se ugasne, se vrne na levo stran v nižjo vrstico in ponovi potek. Ko doseže dno zaslona se znova ugasne in se vrne na začetek prve vrstice.
 
 + Pred zaslonom je maska z drobnimi luknjicami, snopu med potovanjempo zaslonu spreminjamo število elektronov v curku. Tako dobimo na zaslonu črno-belo sliko, sestavljeno iz svetlih drobnih pik.
 
 + S pojavom barvne tehnologije ostane princip prikazovanja slike enak, le v katodno cev so namestili tri topove: za rdečo, zeleno in modro svetlobo (RGB). Pikice teh treh barv so se na zaslonu zdužile v svetlobno piko oz. piksel.
 
 + Barvna slika pa je morala biti vidna tudi na črno-belih zaslonih - osnovni signal so razdelili v dva dela:
   + prvi sestavlja svetilnost točke (Luminance -Y). S tem delom so prikazovali črno-belo sliko.
   + drugi pa barvo točke (Crominance -C). S tem delom pa so opredelili barvo.
 
 + Za ustrezen prikaz piksla pa samo dva podatka nista dovolj - barvni signal so razdelili na dva dela in sicer na Cb in Cr.
 
 + Izoblikovali in poimenovali so nov barvni model **_YCbCr_**, ki se od takrat uporablja za prikaz videa.
 
 + Digitalna televizija (DTV) je naslednica običajne (analogne) televizije. Najopaznejši izboljšavi DTV sta kvalitetnejša slika in možnost vpliva gledalca na program (interaktivnost).

## Vrste digitalne televizije

Poznamo več različnih vrst digitalne TV:
+ Satelitska digitalna TV (DVB-S; oddajnik nameščen na satelitu).
+ Zemeljska digitalna TV (DVB-T) ali DTT (podobna satelitski, upravlja obstječe sprejemne antene, uporabnik mora imeti ustrezni digitalni sprejemnik).
+ Kabelsko digitalna TV (DVB-C; signal potuje, namesto preko anten, preko koaksialnega kabla ali optičnih vlaken; na istem priključku imamo lahko istočasno še širokopasovni internet).
+ Mobilna digitalna TV (DVB-H; sprejem digitalnih programov na mobilnih napravah).
+ IPTV (končni uporabnik mora biti priključen na telefonsko ali optično omrežje in mora biti naročen na internetni paket ponudnika; npr. SIOL TV).

## Zasloni

LCD - zaslon (angl. **Liqud Crystal Display**)
+ ali zaslon s tekočimi kristali je zaslon, izdelan v tehnologiji tekočih kristalov. Najpogosteje ga srečamo v računalniških zaslonih in televizijskih sprejemnikih. Nadomestil je katodno cev (CRT - **Cathode Ray Tube**).

### Vrste tehnologij zaslonov

CCFL (**Cold-Cathode Fluorescent Lamps**) LCD
+ izvor svetlobe je običajna neonska svetilka(vgrajenih je od 6-20, odvisno od velikosti zaslona). Življenjska doba znaša okrog 60.000 delovnih ur in se izteče ko svetilnost zaslona pade na 50% prvotne.

DIRECT LED LCD
+ izvor svetlobe so bele LED diode, nameščene enakomerno preko cele površine vgrajenega zaslona.
+ so med seboj povezane, vedno svetijo z enako močjo, njihova svetilnost se lahko nastavlja.
+ DIRECT LED je v primerjavi z običajnim CCFL zaslonom svetlejši, dosega dinamično kontrastno razmerje, ima daljšo življenjsko dobo (100.000 delovnih ur) in približno 40% nižjo porabo energije.
+ svetlinos zaslona je skozi življenjsko dobo praktično konstantna.

EDGE LED LCD
+ izvor svetlobe so bele LED diode, anmeščene ob robovih vgrajenega zaslona.
+ posebna struktura, v zaslonu njihovo svetlobo enakomerno porazdeli prek celotne površine.
+ debelina zaslona znaša približno 1cm, aparata pa 4cm.
+ EDGE LED je primerljiv z zaslonom DIRECT LED, vendar je tanjši.

Micro Dimming pri naprednejših LED LCD televizorjih omogoča lokalno nadziranje osvetljevanja in zatemnjevanja zaslona, kar izboljša kontrast, barvo in ostrino slike.

Črna barva na televizorju tako ostane neosvetljena in zato res črna (pri klasičnih LED televizorjih brez lokalnega zatemnjevanja osvetli tudi čeni del slike, in tako je le-ta bolj sivkasta).

Tehnologija OLED (**organic light-emitting diode**)
+ uporablja naravno snov, ki v kombinaciji z električnim tokom zasveti in oddaja svetlobo.
+ ta revolucionarna snov je del najnovejših TV prejemnikov, ki občutno zmanjšajo debelino in težo televizorjev.
+ svetloba, ki potuje prek kombinacije posebnih flitrov, prikazuje sliko v izrednoi kakovostnih, visoko ločljivih barvah in kontrastih.

Prednosti LED LCD zaslonov:
+ bistveno zmanjša porabo električne energije, kot običajni LCD in plazma zasloni.
+ slika na LED zaslonih je bolj realistična, naravnih barv in intenzivnejših kontrastov.
+ LED zasloni dosegajo višje kontrastno razmerje v primerjavi z običajnimi LCD in plazma zasloni - višje kontrastno razmerje omogoča prikaz bolj intenzivne čne barve in tudi več različnih barvnih odtenkov
+ življenjska doba LED zasalonov je približno 100.000 ur

 <br><br>
 
## Osnove filmske umetnosti

### Film kot umetnost
**Film** štejemo kot **sedmo umetnost** (prvih šest predstavljajo arhitektura, ples, kiparstvo, glasba, slikarstvo in književnost), fotografija spada pod osmo.

Film se je začel razvijati na koncu 19. stoletja - to so bile predvsem sličice, ki so bile predvajane v istem zaporedju, najprej s hitrostjo okoli 16 sličic na sekundo, dandanes pa do 25 (25 fps = frames per second).

Osnova filma je torej fotografija.

---

**Thomas Alva Edison** je prvi združil več posameznih fotografij na periforalnem filmskem traku.

Prvi pravi film je Edison svetu predstavil z bratoma Lumiere 28. decembra leta 1895 v Parizu.

Leta 1903 je Francoz Georges Melies že posnel prvi "igrani" film ***Potovanje na luno***, po romanu Julesa Verna.

![Potovanje na luno film](https://m.media-amazon.com/images/M/MV5BMzcyYzhlMzctYjg1NS00ODJlLTkxOTUtYmQ4YjgxMWY5MGFlXkEyXkFqcGdeQXVyNDE5MTU2MDE@._V1_UY268_CR1,0,182,268_AL_.jpg)

Film, ki velja za enega prvih posnetih filmov, pa tudi za prvi film, ki so ga kdaj predvajali, naj bi bil "Exiting the factory" (1895) ali "***Odhod iz tovarne***" (francozko: **La Sortie des usines Lumiere**).

<br>

### Filmske zvrsti

Iz filma so se razvile mnoge zvrsti in žanri (fr. **genre** = žanr). ki so zaznamovale določena obdobja in se razvijale v svoji smeri.

Pri uvrščanju filmskih del v filmske zvrsti izhajamo iz tematike, vsebine, namena, ideje, tehnike in stila.

Glede na **žanr** ločimo filme na (osnovne delitve):
- **komedije**
- **drame**

Glede na **tehniko** delimo filme v naslednje skupine:
- **dokumentarni**
- **animirani**
- **igrani**

Glede na **dolžino filmske predstave** poznamo:
- **dolgometražni**
- **kratkometražni**

---
### Filmski žanri

Osnovna žanra filma sta **komedija** in **drama**.

**Komedija** je lahko ***situacijska*** ali pa *karakterna* (situacijska komedija temelji na smešnih dogodkih, **karakterna** pa se ponaša z dobro dodelanimi osebnostmi in značaji).

**Drama** se lahko dogaja v kateremukoli času, sem uvrščamo psihološke drame, westerne, kriminalke ipd.

<br>

### Filmi glede na tehniko

#### **Dokumentarni filmi** 
- so najstarejša in ena najbolj razširjenih sodobnih filmskih zvrsti.
- Namen dokumentarnih filmov je prikazati (pomembno) resnično dogajanje sodobnemu gledalcu, potomcem pa služi kot dokument.
- Gre za resnične dogodke iz vsakdanjega življenja, ki so sestavljeni v zaokroženo celoto. Sedaj vanj posegajo tudi umetniške zvrsti.
- Dokumentarni film ne pozna igralcev.

**Robert J. Flaherty (1884-1951)** velja za očeta dokumentarnega filma (**Nonook s severa** oz. **Nanook of the north**). Slednji velja tudi za prvi dolgometražni dokumentarec.

**Michael Moore** - posnel je dokumentarne filme kot so **Bowling for Columbine, Fahrenheit 9/11, Capitalism - a love story.**

#### Animirani filmi

- To je posebna zvrst, ki zajema risani film in lutkovni film. V njih ustvarjalec uporablja predmete in jih animira (*anima* = duša, *animirati* = vdahniti dušo). Presega meje realnega, liki so običajno karikirani.
- Filmi so navadno posneti sličico za sličico - za kar je potrebno ogromno dela.
- Razvoj računalništva je delo ustvarjalcev animiranega filma močno olajšal - risani filmo dobijo nove dimenzije.
- Utemeljitelj risanega filma je Američan **Walt Disney (1901 - 1966)**.

#### Igrani filmi

- so filmi z zgodbo, ki je prikazana s pomočjo igre.
- Igrani film predstavlja največji del svetovne filmske proizvodnje in se kaže v najrazličnejših žanrih.
- V dobi nemega filma je igrani film temeljil na pantomimiki (igra brez besed in z gibi). Zvočni film teži k realnim oblikam izražanja. Nudi priložnost igralcem, da se lahko bolje izrazijo.
